{"rm-surmiran": ["Advent, advent!"], "rm-sursilv": ["Advent, advent!"], "rm-sutsilv": ["Advent, advent!"], "rm-vallader": ["Advent, Advent!"], "rm-puter": ["Advent, Advent!"]}
{"rm-surmiran": ["Igl advent è en taimp fitg spezial. Tedla l’istorgia e fò igls pensums."], "rm-sursilv": ["Igl advent ei in temps fetg special. Teidla la historia e fai ils pensums."], "rm-sutsilv": ["Igl advent e egn tains fetg spezial. Tearla l'istorgia a fe las leztgas."], "rm-vallader": ["L'Advent es ün temp fich special. Taidla l'istorgia e fa las lezchas."], "rm-puter": ["L'Advent es ün temp fich speciel. Taidla l'istorgia e fo las lezchas."]}
{"rm-surmiran": ["a) Tadle l'istorgia tgi la scolasta preligia e discute las suandontas dumondas cun la vossa vaschigna u igl voss vaschign."], "rm-sursilv": ["a) Tedlei la historia che la scolasta prelegia e discutei las suandontas damondas cun vies vischin ni vossa vischina."], "rm-sutsilv": ["a) Tarlad l'istorgia ca la surmestra preligia a discutad las savundàntas amparadas cugl voss vaschegn near cun la vossa vaschegna."], "rm-vallader": ["a) Tadlai l'istorgia cha la magistra prelegia e discutai las seguaintas dumondas cun vos vaschin o vossa vaschina."], "rm-puter": ["a) Tadlè l'istorgia cha la magistra prelegia e discutè las seguaintas dumandas cun vos chantunais u vossa chantunaisa."]}
{"rm-surmiran": ["• At fò andamaint chell'istorgia ensatge?"], "rm-sursilv": ["• Tgei fa quella historia endamen a vus?"], "rm-sutsilv": ["• Tge fa quell'istorgia andamaint a vus?"], "rm-vallader": ["• A che as tira adimmaint quist'istorgia?"], "rm-puter": ["• A che as tira adimmaint quist'istorgia?"]}
{"rm-surmiran": ["• Cura son igls animals discorrer ainten chel text?"], "rm-sursilv": ["• Cura san ils animals en quei text tschintschar?"], "rm-sutsilv": ["• Cura san igls animals an que text bagliafar?"], "rm-vallader": ["• Cura san discuorrer las bes-chas in quist text?"], "rm-puter": ["• Cura saun discuorrer las bes-chas in quist text?"]}
{"rm-surmiran": ["• Tge deian igls animals, cura tgi igls sains totgan? Tge vot chegl deir?"], "rm-sursilv": ["• Tgei din ils animals cura ch'ei tucca? Tgei munta quei?"], "rm-sutsilv": ["• Tge gin igls animals, cur c'igl tutga? Tge munta quegl?"], "rm-vallader": ["• Che dischan las bes-chas, cur cha'ls sains sunan? Che voul quai dir?"], "rm-puter": ["• Che dian las bes-chas, cur cha'ls sains sunan? Che voul que dir?"]}
{"rm-surmiran": ["• 'Esser da buna viglia', tge vot chegl deir? Cura mussagn er nous buna viglia e cura faschagn nous bungs propiests?"], "rm-sursilv": ["• Tgei munta il plaid 'bunaveglia'? Cura mussein era nus buna voluntad e cura fagein nus buns propiests?"], "rm-sutsilv": ["• 'Bùna viglia', tge munta quegl? Cura eassan nus ear savens plagn bùna viglia ad intenziùns?"], "rm-vallader": ["• 'Buna vöglia', che voul quai dir? Cura muossain eir nus buna vöglia e cura faina buns propösts?"], "rm-puter": ["• 'Buna vöglia', che voul que dir? Cura mussains eir nus buna vöglia e cura fainsa buns propösts?"]}
{"rm-surmiran": ["• Tge deian igls animals da lour patrung e digl famegl?"], "rm-sursilv": ["• Tgei din ils animals da lur patrun e da lur fumegl?"], "rm-sutsilv": ["• Tge gin igls animals da lur patrùn a lur famegl?"], "rm-vallader": ["• Che dischan las bes-chas da lur patrun e dal famagl?"], "rm-puter": ["• Che dian las bes-chas da lur patrun e dal famagl?"]}
{"rm-surmiran": ["• Tge effect ò gia chel evenimaint pigls animals, pigl patrung e pigl famegl?"], "rm-sursilv": ["• Tgei effect ha quei schabetg giu pils animals, pil patrun e pil fumegl?"], "rm-sutsilv": ["• Tge efect â que schabetg gieu pigls animals, pigl patrùn a pigl famegl?"], "rm-vallader": ["• Che effet ha gnü quist evenimaint per las bes-chas, pel patrun e'l famagl?"], "rm-puter": ["• Che effet ho gieu quist evenimaint per las bes-chas, pel patrun e'l famagl?"]}
{"rm-surmiran": ["• Tge deist te, duess ena vatga aveir cornas u betg?"], "rm-sursilv": ["• Tgei dis ti, duess ina vacca haver cornas ni buc?"], "rm-sutsilv": ["• Tge gis tei, duess egna vatga ver cornas near betg?"], "rm-vallader": ["• Che dist tü, dess üna vacha avair sü cornas o brich?"], "rm-puter": ["• Che dist tü, dess üna vacha avair sü cornas u na?"]}
{"rm-surmiran": ["• Canoschas te otras istorgias, noua tgi igls animals son discorrer?"], "rm-sursilv": ["• Enconuschas ti autras historias, ellas qualas ils animals san tschintschar?"], "rm-sutsilv": ["• Ancanuschas tei otras istorgias, an las qualas igls animals san bagliafar?"], "rm-vallader": ["• Cugnuoschast tü otras istorgias, ingio cha las bes-chas san discuorrer?"], "rm-puter": ["• Cugnuoschast tü otras istorgias, inua cha las bes-chas saun discuorrer?"]}
{"rm-surmiran": ["• Tge animal fissas te gugent per en de? Pertge gist chel?"], "rm-sursilv": ["• Tgei animal fusses ti bugen per in di? Pertgei gest quei animal?"], "rm-sutsilv": ["• Tge animal fussas tei bugent par egn gi? Partge gest que animal?"], "rm-vallader": ["• Che bes-cha füssast tü jent per ün di? Perche güsta quella?"], "rm-puter": ["• Che bes-cha füssast tü gugent per ün di? Perche güst quella?"]}
{"rm-surmiran": ["b) Tscherna treis dallas dumondas ed incumbensas sotvart e fò igls pensums aint igl ties carnet da screiver."], "rm-sursilv": ["b) Elegia treis dallas damondas ed incumbensas sutvart e fai ils pensums en tiu carnet da scriver."], "rm-sutsilv": ["b) Eligia ord las amparadas ad incumbensas sutvart tres a fe las leztgas agl tieus carnet da scriver."], "rm-vallader": ["b) Tscherna trais da las dumondas ed incumbenzas suotvart e fa las lezchas in teis quadern da scriver."], "rm-puter": ["b) Tscherna trais da las dumandas ed incumbenzas suotvart e fo las lezchas in tieu quadern da scriver."]}
{"rm-surmiran": ["• Screiva an moda cronologica (l'egn siva l'oter) diesch regurdientschas u evenimaints da chest onn."], "rm-sursilv": ["• Lai repassar igl onn e scriva a moda cronologica diesch regurdientschas ni schabetgs."], "rm-sutsilv": ["• Le repassar igl on a scriva a moda cronologica diesch ragurdientschas near schabetgs."], "rm-vallader": ["• Lascha repassar l'on e scriva in möd cronologic desch regordanzas o evenimaints."], "rm-puter": ["• Lascha repasser l'an e scriva in möd cronologic desch algordanzas u evenimaints."]}
{"rm-surmiran": ["• Cura ast te riia da schluppar chest onn? Daclera pertge."], "rm-sursilv": ["• Cura has ti ris da schluppar quei onn? Declara pertgei?"], "rm-sutsilv": ["• Cura âs tei ris larmas igl davos on? Declarescha partge."], "rm-vallader": ["• Cura hast tü ris da schloppar quist on? Declera perche."], "rm-puter": ["• Cura hest tü rieu da schlupper quist an? Declera perche."]}
{"rm-surmiran": ["• Ast te fatg ensatge digl bung durant igl onn? Daclera la situaziun."], "rm-sursilv": ["• Has ti fatg il davos onn ina bun'ovra? Declara la situaziun."], "rm-sutsilv": ["• Âs tei fatg igl davos on egna bùn'ovra? Declarescha la situaziùn."], "rm-vallader": ["• Hast tü fat üna bun'ouvra dürant l'on? Declera la situaziun."], "rm-puter": ["• Hest tü fat üna bun'ouvra düraunt l'an? Declera la situaziun."]}
{"rm-surmiran": ["• Tge è sto per tè igl pi trest tgi è capito chest onn? Rachinta da chella situaziun."], "rm-sursilv": ["• Tgei ei stau per tei il pli trest ch'ei schabegiau quei onn? Raquenta da quella situaziun."], "rm-sutsilv": ["• Tge e sto par te igl ple trest schabetg da que on? Raquenta da quella situaziùn."], "rm-vallader": ["• Che es stat per tai il plü trist chi'd es capità quist on? Quinta da quista situaziun."], "rm-puter": ["• Che es sto per te il pü trist chi'd es capito quist an? Quinta da quista situaziun."]}
{"rm-surmiran": ["• Tge schess igl ties animal da tgesa da tè e dalla tia famiglia (u ena mostga u ena filunza, schi te ast nign animal da tgesa)?"], "rm-sursilv": ["• Tgei schess tiu animal da casa sur da tei e tia famiglia (ni ina mustga ni in falien el cass che ti has buc in animal da casa)?"], "rm-sutsilv": ["• Tge gess igl tieus animal da tgea da te a tia famiglia (near egna mustga near egn filient agl cass ca tei âs betg egn animal da tgea)?"], "rm-vallader": ["• Che dschess tia bes-cha chasana da tai e da tia famiglia (o üna muos-cha o ün arogn, scha tü nu vessast d'avair üna bes-cha chasana)?"], "rm-puter": ["• Che dschess tia bes-cha chasauna da te e da tia famiglia (u üna muos-cha u ün aragnun, scha tü nu vessast d'avair üna bes-cha chasauna)?"]}
{"rm-surmiran": ["• Ast er te duvro curasch per far ensatge durant chest onn? Tge ast te risco da far? Daclera, scu tgi chegl è sto per tè."], "rm-sursilv": ["• Has ti era duvrau curascha per far enzatgei duront quei onn? Tgei has ti ughegiau da far? Declara co quei ei stau per tei."], "rm-sutsilv": ["• Âs tei ear duvro curascha da far anzatge igl on passo? Tge âs tei uagieu da far? Declarescha co quegl e sto par te."], "rm-vallader": ["• Hast eir tü dovrà curaschi per far alch dürant quist on? Che hast tü ris-chà da far? Declera, co cha quai es stat per tai."], "rm-puter": ["• Hest eir tü druvo curaschi per fer qualchosa düraunt quist an? Che hest tü ris-cho da fer? Declera, cu cha que es sto per te."]}
{"rm-surmiran": ["• Noda treis bungs propiests pigl onn nov."], "rm-sursilv": ["• Noda treis buns propiests pigl onn niev."], "rm-sutsilv": ["• Noda tres bùnas intenziùns pigl on nov."], "rm-vallader": ["• Nota trais buns propösts pel on nouv."], "rm-puter": ["• Nota trais buns propösts per l'an nouv."]}
