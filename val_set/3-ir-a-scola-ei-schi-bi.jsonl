{"rm-surmiran": ["Eir a scola è schi bel!"], "rm-sursilv": ["Ir a scola ei schi bi!"], "rm-sutsilv": ["Ir an scola e schi bi!"], "rm-vallader": ["Ir a scoula es uschè bel!"], "rm-puter": ["Ir a scoula es uschè bel!"]}
{"rm-surmiran": ["Painsa alla tia veta scu scolara u scolar e fò igls differents pensums."], "rm-sursilv": ["Parta da tia veta sco scolar ni scolara e fai ils differents pensums."], "rm-sutsilv": ["Parta da la tia veta sco scular near sculara a fe las leztgas."], "rm-vallader": ["Parta da tia vita da scolara o scolar e fa las differentas lezchas."], "rm-puter": ["Parta da tia vita da scolara u scolar e fo las differentas lezchas."]}
{"rm-surmiran": ["a) Amplanescha las largias digl text sotvart cugls pleds tgi te ast nudo segl model da cuptgier. Dò alloura da liger igl figl amplania alla tia vaschigna u agl ties vaschign."], "rm-sursilv": ["a) Empleina las largias dil text sutvart culs plaids che ti has nudau sil model da copiar. Dai lu da preleger il fegl empleniu a tiu vischin/tia vischina."], "rm-sutsilv": ["a) Amplanescha las largias digl text sutvart cugls pleds ca tei âs nudo segl modèl. De alura da liger igl figl amplanieu agl tieus vaschegn/a la tia vaschegna."], "rm-vallader": ["a) Implischa las loccas dal text suotvart culs pleds cha tü hast notà sül model da copchar. Dà lura da leger il fögl impli a teis vaschin o a tia vaschina."], "rm-puter": ["a) Impla las luochas dal text suotvart culs pleds cha tü hest noto sül model da copcher. Do alura da ler il fögl implieu a tieu chantunais u a tia chantunaisa."]}
{"rm-surmiran": ["O, tge scolar 1) ............................................................................."], "rm-sursilv": ["O, tgei 1) ................................................................. scolar."], "rm-sutsilv": ["O, tge 1) ................................................................. scular"], "rm-vallader": ["O, che 1) ................................................................. scolar."], "rm-puter": ["O, che 1) ................................................................. scolar."]}
{"rm-surmiran": ["Ia va nom 2) ............................................................................. ed ia va"], "rm-sursilv": ["Jeu hai num 2) ............................................................................. ed hai"], "rm-sutsilv": ["Jou ve num 2) ............................................................................. a ve"], "rm-vallader": ["Eu n'ha nom 2) ............................................................................. e n'ha"], "rm-puter": ["Eau d'he nom 2) ............................................................................. e d'he"]}
{"rm-surmiran": ["3) ............................................................................. onns."], "rm-sursilv": ["3) ............................................................................. onns."], "rm-sutsilv": ["3) ............................................................................. ons."], "rm-vallader": ["3) ............................................................................. ons."], "rm-puter": ["3) ............................................................................. ans."]}
{"rm-surmiran": ["Ozandumang ò scalino igl mies sveglierign allas"], "rm-sursilv": ["Oz endamaun ha miu svegliarin scalinau allas"], "rm-sutsilv": ["Ozandamàn â igl mieus svegliaregn scalino a las"], "rm-vallader": ["Hoz a bunura ha sclingi meis svagliarin a las"], "rm-puter": ["Hoz a bunura ho sclingio mieu svagliarin a las"]}
{"rm-surmiran": ["4) ............................................................................ . Ia va duvro dei per ma preparar, perchegl tgi ia va stuia tschartger 5) ............................................................................. ."], "rm-sursilv": ["4) ............................................................................. . Jeu hai duvrau ditg da sepinar, perquei che jeu hai stuiu encurir 5) ............................................................................. ."], "rm-sutsilv": ["4) ............................................................................. Jou ve duvro gî da sapinar, parquegl ca jou ve stuieu ancurir 5) ............................................................................."], "rm-vallader": ["4) ............................................................................. Eu n'ha dovrà lönch per am preparar, perquai ch'eu n'ha gnü da tscherchar 5) ............................................................................."], "rm-puter": ["4) ............................................................................. Eau d'he druvo lönch per am preparer, perque ch'eau d'he stuvieu tschercher 5) ............................................................................."]}
{"rm-surmiran": ["Per la marenda va ia pacheto 6) ............................................................................ aint igl mies lascher da scola. Avant tgi eir a scola va ia anc gia da pavlar igl mies/ la mia", "7) ............................................................................ ."], "rm-sursilv": ["Sco marenda hai jeu pachetau 6) ............................................................................. en miu turnister. Avon che semetter sin via a scola hai jeu aunc pervesiu miu/mia", "7) ............................................................................. ."], "rm-sutsilv": ["Par la possa ve jou pacato 6) ............................................................................. agl mieus satg da scola. Avànt ca sameter sen veia a scola ve jou ànc parvieu igl mieus/la mia 7) ............................................................................."], "rm-vallader": ["Da marenda n'haja pakettà 6) ............................................................................. aint in mia buscha da scoula. Avant co ir a scoula, n'haja amo gnü da pavlar a meis/mia", "7) ............................................................................."], "rm-puter": ["Da marenda d'he eau paquetto 6) ............................................................................. aint in mia buscha da scoula. Aunz cu ir a scoula, d'he eau auncha gieu da pavler a mieu/mia 7) ............................................................................."]}
{"rm-surmiran": ["Oz è propi en de 8) ............................................................................ Sen veia a scola sung ia crudo/crudada sur 9) ............................................................................ e va fatg mal agl(s)/alla(s) 10) ............................................................................"], "rm-sursilv": ["Oz ei denton veramein in di 8) ............................................................................. . Sin via a scola sun jeu scarpitschaus sur 9) ....................................................................... ora ed hai fatg mal 10) ............................................................................. ."], "rm-sutsilv": ["Oz e dantànt verameing egn gi 8) ............................................................................. Sen veia a scola sund jou scarpitschieu/scarpitscheada sur", "9) ............................................................................. a ve fatg mal 10)............................................................................."], "rm-vallader": ["Hoz es propa ün di 8) .............................................................................. Sül viadi a scoula sun eu crodà/crodada sur 9) ............................................................................. e n'ha fat mal 10) ............................................................................."], "rm-puter": ["Hoz es propi ün di 8) .............................................................................. Sül viedi a scoula sun eau crudo/crudeda sur 9) ............................................................................. e d'he fat mel 10) ............................................................................."]}
{"rm-surmiran": ["Cura tg'ia sung grond/gronda, less ia davantar 11) ........................................................ ."], "rm-sursilv": ["Cura che jeu sun gronds, vi jeu daventar 11) ................................................................. ."], "rm-sutsilv": ["Cur ca jou sund grànd/a, vi jou davantar 11) ................................................................."], "rm-vallader": ["Cur ch'eu sun grond/gronda, less eu dvantar 11) ............................................................"], "rm-puter": ["Cur ch'eau sun grand/granda, vuless eau dvanter 11) ................................................................."]}
{"rm-surmiran": ["Perchegl stò ia exercitar a 12) ............................................................................ ed a", "12) ................................................................................. ."], "rm-sursilv": ["Perquei stoi jeu exercitar da 12) ............................................................................. e da 12) ............................................................................. ."], "rm-sutsilv": ["Parquegl sto jou exerzitar da 12) ............................................................................. a da 12) ............................................................................."], "rm-vallader": ["Perquai stögl eu exercitar a 12) ............................................................................. ed a 12) ............................................................................."], "rm-puter": ["Perque stögl eau exerciter a 12) ............................................................................. ed a 12) ............................................................................."]}
{"rm-surmiran": ["Mintgatant faschagn nous pero er lumpareias an scola. L’oter de va ia"], "rm-sursilv": ["Mintgaton fagein nus denton era da valanuot en scola. Tschei di hai jeu"], "rm-sutsilv": ["Mintgatànt fagiagnsa dantànt ear da valer nut an scola. Tsche gi ve jou"], "rm-vallader": ["Minchatant faina però eir baschattas a scoula. Tschel di n'haja"], "rm-puter": ["Minchataunt fainsa però eir baschattas a scoula. L'oter di d'he eau"]}
{"rm-surmiran": ["13) ............................................................................ ed alloura ò la scolasta detg igl suandont: 14) «.............................................................................................................»"], "rm-sursilv": ["13) .............................................................................. e lu ha la scolasta detg il suandont: 14) «.............................................................................................................»"], "rm-sutsilv": ["13) .............................................................................. alura â la surmestra getg igl savundànt:", "14) «.................................................................................................................................»"], "rm-vallader": ["13) ........................................................................................ e lura ha la magistra dit il seguaint:", "14) «.................................................................................................................................»"], "rm-puter": ["13) .............................................................................. ed alura ho la magistra dit il seguaint: 14) «...................................................................................................................»"]}
{"rm-surmiran": ["b) Esser scolara u scolar è simplamaintg en semi. Ins ò savens vacanzas, bler taimp per hobis e sport, taimp per far giu cun ameias ed ameis e nigns chitos. Chegl painsan an mintga cass igls carschias. Ischas vusoters er da chell'opiniun (meini)?"], "rm-sursilv": ["b) Esser scolar ni scolara ei in siemi. Ins ha savens vacanzas, peda per numerus hobis, bia temps da far giu cun amitgs e negins quitaus. Quei manegian silmeins ils carschi. Essas vus era da quei meini?"], "rm-sutsilv": ["b) Easser scular near sculara e egn siemi. Ign â blearas vacanzàs, peada par numerus hobis, blear tains da far giou cun amitgs a nigns quitos. Quegl manegian seglmains igls carschieus. Eassas vus ear da que meni?"], "rm-vallader": ["b) Esser scolar o scolara es simplamaing la cana. I s'ha suvent vacanzas, bler temp per hobis e sport, peida per far giò cun amis ed ingüns pissers. Quai pensan in mincha cas ils creschüts. Eschat eir vus da quel avis?"], "rm-puter": ["b) Esser scolar u scolara es simplamaing la cana. A s'ho suvenz vacanzas, bger temp per hobis e sport, temp per fer giò cun amihs ed üngüns pissers. Que pensan in mincha cas ils creschieus. Essas eir vus da quel avis?"]}
{"rm-surmiran": ["Discute las suandontas dumondas an classa:"], "rm-sursilv": ["Discutei en classa las suandontas damondas:"], "rm-sutsilv": ["Discutad an classa las savundàntas amparadas:"], "rm-vallader": ["Discutai las seguaintas dumondas in classa:"], "rm-puter": ["Discutè las seguaintas dumandas in classa:"]}
{"rm-surmiran": ["• Tge è igl pi bel ainten la veta d'en scolar/d'ena scolara?"], "rm-sursilv": ["• Tgei ei il pli bi ella veta d'in scolar/d'ina scolara?"], "rm-sutsilv": ["• Tge e igl ple bi an la veta d'egn scular/d'egna sculara?"], "rm-vallader": ["• Che es il plü bel illa vita d'ün scolar/d'üna scolara?"], "rm-puter": ["• Che es il pü bel illa vita d'ün scolar/d'üna scolara?"]}
{"rm-surmiran": ["• Tge è mulestous (stentous) durant igl taimp da scola? Tge fò stress, problems u chitos?"], "rm-sursilv": ["• Tgei dat veramein silla gnarva duront il temps da scola? Tgei caschuna stress, problems ni quitaus?"], "rm-sutsilv": ["• Tge dat verameing sen la gnearva durànt igl tains da scola? Tge caschùna stress, problems near quitos?"], "rm-vallader": ["• Che es seccant dürant il temp da scoula? Che fa stress, problems o pissers?"], "rm-puter": ["• Che es seccant düraunt il temp da scoula? Che fo stress, problems u pissers?"]}
{"rm-surmiran": ["• Per tge activitads ast te betg avonda taimp scu scolar u scolara?"], "rm-sursilv": ["• Per tgei activitads has ti sco scolar e scolara buca peda avunda?"], "rm-sutsilv": ["• Par tge activitads âs tei sco scular a sculara betga peada avunda?"], "rm-vallader": ["• Per che activitats nun hast tü temp avuonda sco scolar o scolara ?"], "rm-puter": ["• Per che activiteds nun hest tü temp avuonda scu scolar u scolara ?"]}
{"rm-surmiran": ["• Inventescha en urari tenor igl ties gost. Scu vei chel or? Tge roms inventeschas te e tgenegns stretgas te?"], "rm-sursilv": ["• Inventa in urari da siemi. Co vesa quel ora?", "• Tgei roms has ti inventau e tgeinins has ti strihau?"], "rm-sutsilv": ["• Invantescha egn urari da siemi. Co veza quel or?", "• Tge roms âs tei invanto a tgenegns âs tei strischieu?"], "rm-vallader": ["• Invainta ün urari tenor teis gust. Co guarda quel oura?", "• Che roms hast tü inventà e chenüns hast tü strichà?"], "rm-puter": ["• Invainta ün urari tenor tieu gust. Cu guarda quel our?", "• Che rams hest tü invento e chenüns hest tü stricho?"]}
{"rm-surmiran": ["• Tge reglas ins stuess introdueir ainten ena scola da semi? Tgenegnas stritgier? Pertge?"], "rm-sursilv": ["• Tgei reglas stuess ins introducir en ina scola da siemi? Tgeininas strihar? Pertgei?"], "rm-sutsilv": ["• Tge reglas stuess ign introdutgear an egna scola da siemi? Tgenegnas strischear? Partge?"], "rm-vallader": ["• Che reglas as stuvessa introdüer in üna scoula da sömmi? Chenünas strichar? Perche?"], "rm-puter": ["• Che reglas as stuvess que introdür in üna scoula da sömmi? Chenünas stricher? Perche?"]}
{"rm-surmiran": ["• Fògl tenor tè basigns da dar casteis? Pertge (betg)?"], "rm-sursilv": ["• Fa ei tenor tei basegns da dar castitgs? Pertgei (buc)?"], "rm-sutsilv": ["• Fa'gl tanor te basegns da dar castitgs? Partge (betg)?"], "rm-vallader": ["• Faja tenor tai dabsögn da dar chastits? Perche (brich)?"], "rm-puter": ["• Fo que tenor te dabsögn da der chastihs? Perche (na)?"]}
{"rm-surmiran": ["• Scu vei or la tia tgesa da scola da semi?"], "rm-sursilv": ["• Co vesa tia casa da scola da siemi ora?"], "rm-sutsilv": ["• Co veza la tia tgea da scola da siemi or?"], "rm-vallader": ["• Co guarda oura tia chasa da scoula da sömmi?"], "rm-puter": ["• Cu guarda our tia chesa da scoula da sömmi?"]}
{"rm-surmiran": ["Ossa pudez vusoters inventar lumpareias tgi scolaras e scolars fon gugent an scola. Tscherna treis pensums ed igls fò aint igl ties carnet da screiver."], "rm-sursilv": ["Ussa astgeis vus inventar lumparias che scolaras e scolars fan bugen en scola. Elegia treis pensums e fai els en tiu carnet da scriver."], "rm-sutsilv": ["Ussa stgez vus invantar lumpareias ca scularas a sculars fan bugent an scola. Eligia tres leztgas a fe ellas agl tieus carnet da scriver."], "rm-vallader": ["Uossa pudais vus inventar baschattas cha scolaras e scolars fan jent a scoula. Tscherna trais lezchas e tillas fa in teis quadern da scriver."], "rm-puter": ["Uossa pudais vus inventer baschattas cha scolaras e scolars faun gugent a scoula. Tscherna trais lezchas e fo'las in tieu quadern da scriver."]}
{"rm-surmiran": ["1. Descreiva treis pussebladads, scu tgi ins pò duvrar en spic, sainza neir traplo."], "rm-sursilv": ["1. Descriva treis pusseivladads co ins sa duvrar in spic senza vegnir traplaus."], "rm-sutsilv": ["1. Descriva tres pussevladads co ign sa far egn spic sainza vagnir tschifo."], "rm-vallader": ["1. Descriva trais pussibiltats, co chi's po dovrar ün spic, sainza gnir tschüf."], "rm-puter": ["1. Descriva trais pussibiliteds, cu cha's po druver ün spic, sainza gnir traplo."]}
{"rm-surmiran": ["2. Inventescha treis stgisas marschas per declarar alla scolasta, pertge tgi te ast amblido igls pensums a tgesa."], "rm-sursilv": ["2. Inventa treis stgisas marschas per declarar alla scolasta daco che ti has buca fatg ils pensums da casa."], "rm-sutsilv": ["2. Invantescha tres stgisas martschas per declarar alla scolasta partge ca tei âs betga fatg las leztgas da tgea."], "rm-vallader": ["2. Invainta trais s-chüsas marschas per declerar a la magistra, perche cha tü hast invlidà las lezchas a chasa."], "rm-puter": ["2. Invainta trais s-chüsas marschas per declarer a la magistra, perche cha tü hest schmancho las lezchas a chesa."]}
{"rm-surmiran": ["3. Inventescha treis muteivs, pertge tgi te ist nia/neida mengia tard a scola."], "rm-sursilv": ["3. Inventa treis motivs daco che ti eis vegnius/vegnida memia tard a scola."], "rm-sutsilv": ["3. Invantescha tres motivs partge ca tei es vagnieu/vagnida megna tard a scola."], "rm-vallader": ["3. Invainta trais radschuns, perche cha tü est gnü/gnüda massa tard a scoula."], "rm-puter": ["3. Invainta trais radschuns, perche cha tü est gnieu/gnida memma tard a scoula."]}
{"rm-surmiran": ["4. Screiva dus sgnoccas davart la scola aint igl ties carnet."], "rm-sursilv": ["4. Scriva en tiu carnet duas sgnoccas davart la scola."], "rm-sutsilv": ["4. Scriva agl tieus carnet duas sgnocas davart la scola."], "rm-vallader": ["4. Scriva duos vizs davart la scoula in teis quadern."], "rm-puter": ["4. Scriva duos vizs davart la scoula in tieu quadern."]}
{"rm-surmiran": ["5. I petga ve dalla porta. Descreiva ena bela surpresa ed ena noscha surpresa."], "rm-sursilv": ["5. Ei splunta vid igl esch. Descriva ina surpresa positiva ed ina surpresa negativa."], "rm-sutsilv": ["5. Igl splùnta ved igl esch. Descriva egna surpresa positiva ad egna surpresa negativa."], "rm-vallader": ["5. I clocca sün üsch. Descriva üna surpraisa positiva ed üna surpraisa negativa."], "rm-puter": ["5. A picha sün porta. Descriva üna surpraisa positiva ed üna surpraisa negativa."]}
{"rm-surmiran": ["c) Descreiva cun pacs pleds, tge tgi è sto igl ties grond mument, tge tgi ò desillusiuno u frustro tè e tge pled tgi ò accumpagnea tè igl davos taimp an scola. Rasponda alloura allas dumondas e fò igls pensums."], "rm-sursilv": ["c) Descriva cun paucs plaids tgeinin ch'ei staus tiu mument-steila, tgei che ha desillusiunau ni frustrau tei e tgei che ha accumpignau tei il davos temps. Rispunda lu allas damondas e fai ils pensums."], "rm-sutsilv": ["c) Descriva cun pocs pleds tgenegn c'e sto igl tieus mumaint-stéla, tge ca â trumpo near frustro te a tge c'â acumpagnieu te igl davos tains. Raspunda alura las amparadas e fe las leztgas."], "rm-vallader": ["c) Descriva cun pacs pleds che chi'd es stat teis grond mumaint, che chi t'ha dischillusiunà/dischillusiunada o frustrà/frustrada e che chi t'ha accumpagnà/accumpagnada l'ultim temp. Respuonda lura a las dumondas e fa las lezchas."], "rm-puter": ["c) Descriva cun pochs pleds che chi'd es sto tieu grand mumaint, che chi t'ho dischillusiuno/dischillusiuneda u frustro/frustreda e che chi t'ho accumpagno/accumpagneda l'ultim temp. Respuonda alura a las dumandas e fo las lezchas."]}
{"rm-surmiran": ["Igl mies grond mument an scola:"], "rm-sursilv": ["Miu mument-steila:"], "rm-sutsilv": ["Igl mieus mumaint-stéla:"], "rm-vallader": ["Meis grond mumaint:"], "rm-puter": ["Mieu grand mumaint:"]}
{"rm-surmiran": ["Ena desillusiun u ena frustraziun an scola:"], "rm-sursilv": ["Ina trumpada ni in frust:"], "rm-sutsilv": ["Egna trumpada near egn frust:"], "rm-vallader": ["Üna dischillusiun o üna frustraziun:"], "rm-puter": ["Üna dischillusiun u üna frustraziun:"]}
{"rm-surmiran": ["En pled tgi ò accumpagnea me igl davos taimp an scola:"], "rm-sursilv": ["In plaid che ha accumpignau mei il davos temps:"], "rm-sutsilv": ["Egn pled c'â acumpagnieu me igl davos tains:"], "rm-vallader": ["Ün pled chi m'ha accumpagnà/accumpagnada l'ultim temp:"], "rm-puter": ["Ün pled chi m'ho accumpagno/accumpagneda l'ultim temp:"]}
{"rm-surmiran": ["Tge monta chel pled per tè?"], "rm-sursilv": ["Tgei muntada ha quei plaid per tei?"], "rm-sutsilv": ["Tge muntada â igl pled par me?"], "rm-vallader": ["Che significha quel pled per tai?"], "rm-puter": ["Che significha quel pled per te?"]}
{"rm-surmiran": ["Ast te gido eneda ad ensatgi an scola? Schi ea, a tgi, pertge ed an tge situaziun(s)? Noda las tias raspostas segls mangs."], "rm-sursilv": ["Has ti gidau inaga enzatgi? Sche gie, tgi, daco ed en tgei situaziuns? Noda tias rispostas sils mauns."], "rm-sutsilv": ["Âs tei gido egn'ea ad anzatgi? Scha ea, a tgi, partge ad an tge situaziùns? Noda las tias raspostas segls màns."], "rm-vallader": ["Hast tü güdà üna jada ad inchün? Scha schi, a chi, perche ed in che situaziuns? Nota tias respostas süls mans."], "rm-puter": ["Hest tü güdo üna vouta a qualchün? Scha schi, a chi, perche ed in che situaziuns? Nota tias respostas süls mauns."]}
{"rm-surmiran": ["Screiva sensom la stgela, tge tgi te vot contanscher igl proxim taimp an scola. Noda sen las lengias damez la stgela treis tgossas tgi te post far per contanscher chella fegnameira."], "rm-sursilv": ["Scriva sisum la scala quei che ti vul dumignar il proxim temps. Noda sin tschellas lingias treis caussas che ti sas far per contonscher quella finamira."], "rm-sutsilv": ["Scriva senzum la stgeala quegl ca tei vol cuntànscher igl proxim tains. Noda sen tschellas lingias tres tgossas ca tei sas far par cuntànscher quella fegnamira."], "rm-vallader": ["Scriva süsom la s-chala che cha tü voust ragiundscher il prossem temp. Nota süllas lingias immez la s-chala trais chosas cha tü poust far per ragiundscher quel böt."], "rm-puter": ["Scriva süsom la s-chela che cha tü voust ragiundscher il prossem temp. Nota süllas lingias immez la s-chela trais chosas cha tü poust fer per ragiundscher quel böt."]}
{"rm-surmiran": ["Da chegl ma legr ia an scola:"], "rm-sursilv": ["Sin quei selegrel jeu:"], "rm-sutsilv": ["Sen quegl salegr jou:"], "rm-vallader": ["Da quist m'allegra:"], "rm-puter": ["Da quist m'allegr eau:"]}
