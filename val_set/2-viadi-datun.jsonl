{"rm-surmiran": ["Viadi d'aton"], "rm-sursilv": ["Viadi d'atun"], "rm-sutsilv": ["Vieadi d’atun"], "rm-vallader": ["Viadi d'utuon"], "rm-puter": ["Viedi d'utuon"]}
{"rm-surmiran": ["Fò igl bagn e rei! Paparazzis ans accumpognan segl viadi d'aton. Sast te, tge tgi els fotografeschan tot?"], "rm-sursilv": ["Fagei fatscha da rir. Paparazzis accumpognan nus sil viadi d'atun. Sas ti tgei ch'els fotografeschan tut?"], "rm-sutsilv": ["Surir par plascher! Paparazis nus acumpognan segl vieadi d'atun. Tgissà tge c'els fotografeschan tut?"], "rm-vallader": ["Fat il bain e riai! Paparazis ans accumpognan sül viadi d'utuon. Sast tü che ch'els fotografeschan tuot?"], "rm-puter": ["Fè il bain e riè! Paparazis ans accumpagnan sül viedi d'utuon. Sest tü che ch'els fotografeschan tuot?"]}
{"rm-surmiran": ["a) Discute las suandontas dumondas an classa:"], "rm-sursilv": ["a) Discutei las suandontas damondas en classa:"], "rm-sutsilv": ["a) Discutad las savundàntas amparadas an classa:"], "rm-vallader": ["a) Discutai las seguaintas dumondas in classa:"], "rm-puter": ["a) Discutè las seguaintas dumandas in classa:"]}
{"rm-surmiran": ["• Gez vusoters gugent an viadi? Pertge (betg)?"], "rm-sursilv": ["• Meis vus bugen sin viadi? Pertgei (buc)?"], "rm-sutsilv": ["• Naz vus bugent sen vieadi? Partge (betga)?"], "rm-vallader": ["• Giais vus jent in viadi? Perche (brich)?"], "rm-puter": ["a) Discutè las seguaintas dumandas in classa:"]}
{"rm-surmiran": ["• Noua ischas vous gio stos/stadas an viadi cun la vossa classa?"], "rm-sursilv": ["• Nua essas vus gia stai sin viadi cun vossa classa?"], "rm-sutsilv": ["• Noua eassas vus gea stos sen vieadi cun la vossa classa?"], "rm-vallader": ["• Ingio eschat vus fingià stats in viadi cun vossa classa?"], "rm-puter": ["• Inua essas vus già stos in viedi cun vossa classa?"]}
{"rm-surmiran": ["• Tge viadi è sto igl pi bel? Pertge?"], "rm-sursilv": ["• Tgei viadi ei staus il pli bi? Pertgei?"], "rm-sutsilv": ["• Tge vieadi e sto igl ple beal? Partge?"], "rm-vallader": ["• Che viadi es stat il plü bel? Perche?"], "rm-puter": ["• Che viedi es sto il pü bel? Perche?"]}
{"rm-surmiran": ["• Tge az ò plaschia igl migler ve digl viadi da chest onn?"], "rm-sursilv": ["• Tgei ha plaschiu il meglier a vus vid il viadi d'uonn?"], "rm-sutsilv": ["• Tge â plaschieu igl miglier a vus ved igl vieadi d'uon?"], "rm-vallader": ["• Che s'ha plaschü il meglder vi dal viadi da quist on?"], "rm-puter": ["• Che s'ho plaschieu il meglder vi dal viedi da quist an?"]}
{"rm-surmiran": ["• Ògl do en accident, ògl do maltgapientschas u èn capitadas tgossas divertentas?"], "rm-sursilv": ["• Ha ei dau in discletg ni malcapientschas ni ein legras caussas capitadas?"], "rm-sutsilv": ["• Â'gl do egn discletg near malcapientschas near en legras tgossas capitadas?"], "rm-vallader": ["• Haja dat ün accidaint, haja dat malinclettas o sun capitadas robas divertentas?"], "rm-puter": ["• Ho que do ün accidaint, ho que do melinclettas u sun capitedas robas divertentas?"]}
{"rm-surmiran": ["• Cun tgi vessas vous gugent baratto igl lascher? Pertge?"], "rm-sursilv": ["• Cun tgi havesses vus bugen brattau il sacados? Pertgei?"], "rm-sutsilv": ["• Cun tgi vessas vus bugent barato igl satgcadoss? Partge?"], "rm-vallader": ["• Cun chi vessat vus jent barattà la buscha? Perche?"], "rm-puter": ["• Cun chi vessas vus gugent baratto la buscha? Perche?"]}
{"rm-surmiran": ["• Tgi tgi veva piglia cun sasez/sasezza las suandontas tgossas an viadi, duess star an peis: en cuntel da cassatga, en spievel lung, palpieri da tualetta, caltschouls da reserva, plasters. Vez vous pudia duvrar chellas tgossas?"], "rm-sursilv": ["• Tgi che haveva priu sin viadi ina dallas suandontas caussas, duei star sin peis: in cunti da sac, in perspectiv, pupi da tualetta, in pèr soccas da reserva, flasters. Has ti saviu duvrar quellas caussas?"], "rm-sutsilv": ["• Tgi ca veva prieu sen vieadi egna da las savundàntas tgossas de star sen pes: egn cunti da satg, egn perspectiv, pulpier da hisli, egn peer socas da reserva, flasters. Âs tei savieu duvrar quellas tgossas?"], "rm-vallader": ["• Chi chi vaiva tut cun sai in viadi üna da las seguaintas chosas dess star sü: ün curtè da gialoffa, ün spejel da champogna, palperi da tualetta, piöls da reserva, implasters. Hast tü pudü dovrar quellas chosas?"], "rm-puter": ["• Chi chi vaiva piglio cun se in viedi üna da las seguaintas chosas dess ster sü: ün curtè da giglioffa, ün spievel da champagna, palperi da tualetta, piöls da reserva, implasters. Hest tü pudieu druver quellas chosas?"]}
{"rm-surmiran": ["• Pertge ins fò en viadi d'aton?"], "rm-sursilv": ["• Pertgei fan ins insumma in viadi d'atun?"], "rm-sutsilv": ["• Partge fan ign anzuma egn vieadi d'atun?"], "rm-vallader": ["• Perche as faja ün viadi d'utuon?"], "rm-puter": ["• Perche as fo que ün viedi d'utuon?"]}
{"rm-surmiran": ["• Far en viadi d'aton aint igl conturn u sur igls cunfegns dall'atgna regiun: Tge èn igls argumaints per l'amprema proposta e tgenegns per la sagonda?"], "rm-sursilv": ["• Far in viadi d'atun el contuorn ni ir sur ils cunfins dall'atgna regiun ora? Tgei ein ils arguments per l'emprema proposta, tgeinins quels per la secunda?"], "rm-sutsilv": ["• Far egn vieadi d'atun agl conturn near ir sur igls cunfegns da l'atgna regiùn or? Tge en igls argumaints par l'amprema proposta, tgenegns quels par la savunda proposta?"], "rm-vallader": ["• Far ün viadi d'utuon i'ls contuorns o ir sur ils cunfins da l'aigna regiun: Che sun ils argumaints per la prüma proposta e chenüns per la seguonda proposta?"], "rm-puter": ["• Fer ün viedi d'utuon i'ls contuorns u ir sur ils cunfins da l'egna regiun: Che sun ils argumaints per la prüma proposta e chenüns per la seguonda proposta?"]}
{"rm-surmiran": ["b) Tscherna ossa ena fotografia. La tatga aint igl ties carnet da screiver e la descreiva.", "c) Creescha en angiavign davart en viadi tgi te ast fatg cun la tia famiglia u cun ameis ed ameias. Igl noda sotvart. Igl pled da schliaziun duess esser igl li da destinaziun digl voss viadi."], "rm-sursilv": ["c) Creescha in legn davart in viadi che ti has fatg cun tia famiglia ni cun amitgs. Noda el sutvart. Il plaid da sligiaziun duei esser il liug da destinaziun da vies viadi.", "b) Elegia ussa ina fotografia. Tacca ella en tiu carnet da scriver e scriva silmeins tschun construcziuns en connex cun ella."], "rm-sutsilv": ["b) Eligia uss egna fotografeia. Tatga ella agl tieus carnet da scriver a descriva ella.", "c) Creescha egn legn davart egn vieadi ca tei âs fatg cun tia famiglia near cun amitgs. Noda el sutvart. Igl pled da schliaziùn de easser igl liac da destinaziùn digl voss vieadi."], "rm-vallader": ["b) Tscherna uossa üna fotografia. Tilla tacha in teis quadern da scriver e tilla descriva.", "c) Creescha ün'ingiavinera davart ün viadi cha tü hast fat cun tia famiglia o cun amis. Tilla nota suotvart. Il pled da soluziun dess esser il lö da destinaziun da vos viadi."], "rm-puter": ["b) Tscherna uossa üna fotografia. Tach'la in tieu quadern da scriver e descriv'la.", "c) Creescha ün'ingiuvinera davart ün viedi cha tü hest fat cun tia famiglia u cun amihs. Not'la suotvart. Il pled da soluziun dess esser il lö da destinaziun da vos viedi."]}
