{"rm-surmiran": ["En sguard anavos segl onn da scola."], "rm-sursilv": ["In'egliada anavos sigl onn da scola"], "rm-sutsilv": ["Egn'iglieada anavos segl on da scola"], "rm-vallader": ["Ün sguard inavo sül on da scoula"], "rm-puter": ["Ün sguard inavous sül an da scoula"]}
{"rm-surmiran": ["La 4. classa vo planget a fegn. Scu è sto igl ties onn da scola? Fò igls pensums."], "rm-sursilv": ["La 4. classa va gleiti a fin. Co ei tiu onn da scola staus? Fai ils pensums."], "rm-sutsilv": ["La 4. classa va prest a fegn. Co e igl tieus on da scola sto? Fe las leztgas."], "rm-vallader": ["La 4. classa va planet a fin. Co es stat teis on da scoula? Fa las lezchas."], "rm-puter": ["La 4. classa vo plaunet a fin. Cu es sto tieu an da scoula? Fo las lezchas."]}
{"rm-surmiran": ["1. Tge tips post te dar ad ena scolara u en scolar dalla 3. classa? Discute las suandontas dumondas an classa e formulescha alloura treis tips aint igl ties carnet da screiver."], "rm-sursilv": ["1. Tgei tips sas ti dar ad in scolar ni ad ina scolara dalla 3. classa? Discutei en classa las suandontas damondas. Formulescha lu treis tips en tiu carnet da scriver."], "rm-sutsilv": ["1. Tge tips sas tei dar ad egn scular near ad egna sculara da la 3. classa? Discutad an classa las savundàntas amparadas. Formulescha alura tres cunzegls agl tieus carnet da scriver."], "rm-vallader": ["1. Che tips poust tü dar ad ün scolar o ad üna scolara da la 3. classa? Discutai las seguaintas dumondas in classa e formulescha lura trais tips in teis quadern da scriver."], "rm-puter": ["1. Che tips poust tü der ad ün scolar u ad üna scolara da la 3. classa? Discutè las seguaintas dumandas in classa e formulescha alura trais tips in tieu quadern da scriver."]}
{"rm-surmiran": ["Tge ins stò saveir siva la 3. classa per aveir success ainten la 4. classa?"], "rm-sursilv": ["Tgei ston ins saver suenter la 3. classa per haver success ella 4. classa?"], "rm-sutsilv": ["Tge ston ign saver suainter la 3. classa par ver suczess an la 4. classa?"], "rm-vallader": ["Che as stoja savair davo la 3. classa per avair success illa 4. classa?"], "rm-puter": ["Che as stu que savair zieva la 3. classa per avair success illa 4. classa?"]}
{"rm-surmiran": ["Tge è grev, interessant u forsa stentous? Per tge ston igls scolars/las scolaras dalla 3. classa far nigns chitos?"], "rm-sursilv": ["Tgei ei grev, interessant ni forsa stentus? Per tgei ston ils scolars dalla 3. classa insumma buca far quitaus?"], "rm-sutsilv": ["Tge e greav, interessànt near forza stantus? Par tge ston igls sculars da la", "3. classa anzuma betga far quitos?"], "rm-vallader": ["Che es difficil, interessant o forsa stantus? Per che nu's ston ils scolars da la", "3. classa far ingüns pissers?"], "rm-puter": ["Che es difficil, interessant u forsa stantus? Per che nu's stöglian ils scolars da la", "3. classa fer üngüns pissers?"]}
{"rm-surmiran": ["Dattigl blers pensums ainten la 4. classa?"], "rm-sursilv": [null], "rm-sutsilv": [null], "rm-vallader": [null], "rm-puter": [null]}
{"rm-surmiran": ["Tge material da scola ston igls scolars/las scolaras aveir?"], "rm-sursilv": ["Tgei material da scola ston ils scolars haver?"], "rm-sutsilv": ["Tge material da scola ston igls sculars ver?"], "rm-vallader": ["Che material da scoula ston ils scolars avair?"], "rm-puter": ["Che materiel da scoula stöglian ils scolars avair?"]}
{"rm-surmiran": ["Per cass tgi chels dalla 3. classa meidan scolast/scolasta e stanza da scola: Tge sast te deir dalla stanza da scola? Ègl rughel an stanza? Tge mantga tenor tè? Tge ins pò far, schi la scolasta ò schleta luna? Tge la fò vilada? È ella strantga? Pertge stimez vous la vossa scolasta?"], "rm-sursilv": ["Tgei sas ti dir dalla stanza da scola? Eis ei uorden en stanza? Tgei maunca tenor tei?", "Tgei san ins far, sche la scolasta ha schliata luna? Tgei fa ir ella silla palma? Eis ella strentga? Dat ella bia pensums da casa? Per tgei schazegeis vus vossa scolasta?"], "rm-sutsilv": ["Tge sas tei gir da la stànza da scola? E'gl urden an la stànza? Tge mànca tanor te?", "Tge san ign far scha la surmestra â schleata luna? Tge fa ir ella sen la palma?", "E ella stricta? Dat ella blearas leztgas da tgea? Par tge stimaz vus la vossa surmestra?"], "rm-vallader": ["Che sast tü dir da la stanza da scoula? Esa uorden in stanza? Che manca tenor tai?", "Che as poja far, scha'l magister ha noscha glüna? Che til fa gnir grit? Es el sever? Dà el bleras lezchas? Perche predschais vus a vos magister?"], "rm-puter": ["Che sest tü dir da la staunza da scoula? Esa uorden in staunza? Che mauncha tenor te?", "Che as po fer, scha'l magister ho noscha glüna? Che al fo gnir grit? Es el sever? Do el bgeras lezchas? Perche predschais vus a vos magister?"]}
{"rm-surmiran": ["2. Tge savessas te gugent digls scolars dalla 5. classa? Formulescha tschintg dumondas e las fò ad ena scolara u ad en scolar dalla 5. classa."], "rm-sursilv": ["2. Tgei vulesses ti bugen saver dils scolars dalla 5avla classa? Formulescha tschun damondas e tschenta quellas ad in scolar ni ad ina scolara dalla 5avla classa."], "rm-sutsilv": ["2. Tge lessas tei bugent saver digls sculars da la 5. classa? Formulescha tschentg amparadas ad ampeara quellas ad egn scular near ad egna sculara da la 5. classa."], "rm-vallader": ["2. Che savessast tü jent dals scolars da la 5. classa? Formulescha tschinch dumondas e tillas fa ad üna scolara o ad ün scolar da la 5. classa."], "rm-puter": ["2. Che savessast tü gugent dals scolars da la 5. classa? Formulescha tschinch dumandas e fo'las ad üna scolara u ad ün scolar da la 5. classa."]}
{"rm-surmiran": ["3. Tscherna egna dallas suandontas incumbensas e screiva en text aint igl ties carnet da screiver."], "rm-sursilv": ["3. Elegia in dils suandonts pensums e scriva il text en tiu carnet da scriver."], "rm-sutsilv": ["3. Tschearna egna da las savundàntas leztgas a scriva igl text agl tieus carnet da scriver."], "rm-vallader": ["3. Tscherna üna da las seguaintas lezchas e scriva il text in teis quadern da lavur."], "rm-puter": ["3. Tscherna üna da las seguaintas lezchas e scriva il text in tieu quadern da scriver."]}
{"rm-surmiran": ["a) Tge so igl ties lascher rachintar da chest onn da scola? Screiva tschintg tgossas."], "rm-sursilv": ["a) Tgei sa tiu turnister raquintar da quei onn da scola? Scriva tschun caussas."], "rm-sutsilv": ["a) Tge sa igl tieus satg da scola raquintar da que on da scola? Scriva tschentg tgossas."], "rm-vallader": ["a) Che sa tia buscha quintar da quist on da scoula? Scriva tschinch chosas."], "rm-puter": ["a) Che so tia buscha quinter da quist an da scoula? Scriva tschinch chosas."]}
{"rm-surmiran": ["b) Scu on passanto igl ties gummi ed igl ties magliatenta igl onn da scola? On els gia bler da far? Rachinta."], "rm-sursilv": ["b) Co han tiu gummi e tiu tschetschatenta passentau igl onn da scola? Han els giu bia da far? Raquenta."], "rm-sutsilv": ["b) Co ân la tia guma ad igl tieus tschetschatenta passanto igl on da scola? Ân els gieu blear da far? Raquenta."], "rm-vallader": ["b) Co han passantà tia gomma e teis magliatinta l'on da scoula? Han els gnü bler da far? Quinta."], "rm-puter": ["b) Cu haun passanto tia gomma e tieu magliatinta l'an da scoula? Haun els gieu bger da fer? Quinta."]}
{"rm-surmiran": ["c) Per franc vez er vous gio fatg en viadi da scola. Tge pò rachintar igl ties lascher da chel viadi e tge dei igl med da transport tgi vous vez tscharnia (auto da posta, bus, tren)? Rachinta digl viadi da lour perspectiva (vista)."], "rm-sursilv": ["c) Segiramein haveis vus era fatg in viadi da scola. Tgei sa tia buorsa raquintar da quei viadi e tgei di il mied da transport che vus haveis eligiu (auto da posta, bus, tren)? Raquenta dil viadi ord lur perspectivas."], "rm-sutsilv": ["c) Siirameing vez vus ear fatg egn vieadi da scola. Tge sa la tia bursa raquintar da que vieadi? A tge igl mied da transport ca vus vez duvro (auto da posta, bus, tren)? Raquenta digl vieadi ord lur perspectivas."], "rm-vallader": ["c) Sgür vais eir vus fingià fat ün viadi da scoula. Che po quintar tia buorsa da quel viadi e che disch il mez da transport cha vus vais tschernü (auto da posta, bus, tren)? Quinta dal viadi our da lur perspectivas."], "rm-puter": ["c) Sgür vais eir vus già fat ün viedi da scoula. Che po quinter tia buorsa da quel viedi e che disch il mez da transport cha vus vais tschernieu (auto da posta, bus, tren)? Quinta dal viedi our da lur perspectivas."]}
{"rm-surmiran": ["4. Noda tschintg tgossas tgi las scolaras ed igls scolars dalla 5. classa at on rachinto."], "rm-sursilv": ["4. Noda tschun caussas ch'ils scolars e las scolaras dalla 5avla classa han raquintau."], "rm-sutsilv": ["4. Noda tschentg tgossas da quegl c'igls sculars a las scularas da la 5. classa ân raquinto."], "rm-vallader": ["4. Nota tschinch chosas cha'ls scolars e las scolaras da la 5. classa t'han quintà."], "rm-puter": ["4. Nota tschinch chosas cha'ls scolars e las scolaras da la 5. classa t'haun quinto."]}
